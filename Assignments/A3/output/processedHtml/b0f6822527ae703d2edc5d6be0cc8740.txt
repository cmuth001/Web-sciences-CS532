Ο Έλντερ Λόπες ήταν ο μεγάλος άτυχος του ντέρμπι της ΑΕΚ με τον Ολυμπιακό. Ο Πορτογάλος μπακ τραυματίστηκε στον αριστερό προσαγωγό στο 28ο λεπτό και αντικαταστάθηκε από τον Λάζαρο Χριστοδουλόπουλο.
Ο 29χρονος ποδοσφαιριστής έχει υποστεί κάκωση στον προσαγωγό, σύμφωνα με τις πρώτες ιατρικές εκτιμήσεις.
Παρ' όλα αυτά, θα χρειαστεί απεικονιστικός έλεγχος, ο οποίος θα πραγματοποιηθεί τα επόμενα 24ωρα, ώστε να διαπιστωθεί το ακριβές μέγεθος του προβλήματος.
Ο επόμενος αγώνας της Ένωσης είναι με τον Αστέρα Τρίπολης στο ΟΑΚΑ για την 21η αγωνιστική της Super League Σουρωτή.
Photo credits: Eurokinissi

